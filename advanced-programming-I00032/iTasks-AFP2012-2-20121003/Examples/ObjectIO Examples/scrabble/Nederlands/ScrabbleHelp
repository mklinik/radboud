\About
\DScrabble

\cDit programma is gemaakt met het Concurrent Clean Systeem,
\ceen programmeeromgeving voor de functionele programmeertaal
\cConcurrent Clean. Dit systeem is ontwikkeld door de onderzoekgroep
\cFunctionele Programmeertalen op de Katholieke Universiteit Nijmegen.

\cDit programma is geschreven door Paul de Mast in de functionele 
\cprogrammeertaal Amanda.
\cHet programma is geconverteerd naar Clean door de bovenstaande
\conderzoekgroep.

\dHet Concurrent Clean systeem is gratis verkrijgbaar via FTP voor
\dMacintoshes, Suns en PCs (OS/2, Windows95). 
\d(zie ftp.cs.kun.nl en http://www.cs.kun.nl/~clean/).
\EndAbout

\Help
\DScrabble Help

Dit spel kan door twee personen, of tegen de computer of de computer tegen
zichzelf gespeeld worden. Spelers leggen om de beurt woorden op het bord.
De hiervoor benodigde letters worden door het programma gegeven en die
letters die al op het bord liggen. Van het eerste woord moet een der letters
op het midden van het bord liggen. Woorden kunnen horizontaal of verticaal
gelegd worden. Afgezien van het eerste woord moeten alle nieuwe woorden
grenzen aan de reeds aanwezige woorden op het bord.

Om het het programma mogelijk te maken zelf woorden te bedenken en om te
controleren of woorden correct zijn is het programma uitgerust met een
(gelimiteerde) woordenlijst. Als een speler nieuwe woorden legt op het bord
die niet in de woordenlijst voorkomen zal het programma vragen of deze correct
zijn. Indien dit bevestigd wordt zullen deze woorden toegevoegd en gelegd worden
en gaat het spel verder met de volgende speler. Als dit niet het geval is worden
er geen woorden toegevoegd en moet dezelfde speler iets anders bedenken.

Om een woord op het bord te plaatsen moet je door middel van de muis op het bord
klikken waar het woord moet beginnen (dit vak is geaccentueerd weergegeven ten
opzichte van de overige vakken). Het tekstveld achter het label "Speler Woord"
moet ingevuld zijn met het te leggen woord. Verder moet de richting bepaald zijn
(een van de opties "Horizontaal" of "Verticaal" van "Richting"). Het woord zal
geplaatst worden als de "Plaats Woord" knop is ingedrukt.

Als je niet tevreden bent met je huidige verzameling van letters kun je ze alle
ruilen door het tekstveld achter het label "Speler Woord" te wissen en op de
"Plaats Woord" knop te drukken. Het programma geeft je dan nieuwe letters.
Je beurt is voorbij als je letters geruild hebt.

De verzameling beschikbare letters wordt links van het scrabble bord getoond.

Het spel is ten einde zodra er geen letters meer beschikbaar zijn en beide spelers
geen nieuw woord meer kunnen bedenken. Je kunt uiteraard wel gedurende een
spel altijd helemaal opnieuw beginnen.

Als je het programma stopt wordt er nagegaan of er woorden zijn toegevoegd aan
de woordenlijst. Als dit het geval is biedt het programma je de mogelijkheid om deze
te bewaren voor de volgende keer. Klik "Ja" als je dat wilt, en klik "Nee" als je dat
niet wilt. Als er geen woorden zijn toegevoegd zal het programma gewoon stoppen.

\bAanpassen scrabble
De programma code van dit programma is zodanig opgezet dat het mogelijk is het
aan te passen aan taal en platform. De taal en platform onafhankelijke code bevindt
zich in de modules:

scrabble.icl (de hoofdmodule)
board.(d/i)cl
graphics.(d/i)cl
state.(d/i)cl
types.(d/i)cl

De platform afhankelijke code staat in de module systemsettings.(d/i)cl.
De taal afhankelijke code staat in de module language.(d/i)cl die ook de naam van 
de woordenlijst en (dit) help bestand bevat. 

Het scrabble project moet deze bestanden kunnen vinden. Zet de project paden zodanig
dat de gewenste platform en taal afhankelijke modules gelokaliseerd zijn en hercompileer
het scrabble programma.
\EndHelp